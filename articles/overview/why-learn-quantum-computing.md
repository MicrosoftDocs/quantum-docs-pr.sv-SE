---
title: Varför ska man lära sig kvantberäkning?
description: ''
author: natke
ms.author: nakersha
ms.date: 10/16/2019
ms.topic: article
uid: microsoft.quantum.overview.why
ms.openlocfilehash: 1ccf21aad9473f18a33bf6b12e14b021ac159cbb
ms.sourcegitcommit: aa5e6f4a2deb4271a333d3f1b1eb69b5bb9a7bad
ms.translationtype: HT
ms.contentlocale: sv-SE
ms.lasthandoff: 11/02/2019
ms.locfileid: "73443910"
---
# <a name="why-learn-quantum-computing"></a>Varför ska man lära sig kvantberäkning?

Kvantdatorer är häftiga, men varför ska du lära dig kvantberäkning? I det här avsnittet kommer vi att ge dig några skäl till varför det är smart att lära sig kvantberäkning redan i dag.

## <a name="join-the-quantum-revolution"></a>Gå med i kvantrevolutionen

Forskare har precis börjat föreställa sig möjligheterna för framtida kvanttekniker. I dag står vi inför starten på det som vissa kallar den andra kvantrevolutionen. Den första revolutionen bestod av att använda kvantfysik för att skapa världsomvälvande uppfinningar som lasern och transistorn. Under de senaste tio åren har vetenskapen börjat få kontroll över kvantsystem på en enskild partikelnivå. Detta öppnar dörren till enorma möjligheter, där de flesta ännu inte är kända. Sluta stå bredvid och titta, börja göra något i stället! I dag kan du börja med att bidra till den teknik som kommer att forma världen i morgon.

## <a name="solving-great-challenges-requires-diverse-communities"></a>Att lösa stora utmaningar kräver olika typer av communities

Att uppnå effektiv kvantberäkning är utan tvekan en av de största utmaningarna i vår tid. Komplexiteten beror på att många olika aspekter behöver lösas: Tillförlitlig och skalbar kvantmaskinvara, effektiva kvantprogram, robusta felkorrigeringsprotokoll till en låg kostnad, praktiska användning i verkliga livet, bland mycket annat. Vi behöver en stor community med vetenskapsmän, tekniker och utvecklare som arbetar tillsammans för att lösa dessa utmanande problem. Att bilda denna community kräver ett stort nätverk med personer från olika områden. Oavsett vilken bakgrund du har, kan du delta i kvantrevolutionen i dag. Alla är välkommen att hoppa ombord på kvantbåten!

## <a name="get-inspired-by-the-quantum-world"></a>Få inspiration från kvantvärlden

Även om vi fortfarande är långt ifrån att uppnå feltoleranta kvantdatorer, har vi redan sett vissa betydelsefulla konsekvenser av kvantberäkning inom klassisk datorvetenskap. Under de senaste åren har många nya algoritmer utvecklats baserat på de tekniker som används inom kvantberäkning. Dessa är de så kallade kvantinspirerade algoritmerna som kan köras på klassiska datorer. Några exempel på dessa algoritmer är rekommendationssystem eller genetiska algoritmer som fungerar snabbare än någon tidigare klassisk metod. Genom att lära dig kvantberäkning kommer du också upptäcka ett nytt sätt att tänka vid beräkningar, som kommer att ändra ditt perspektiv inom klassisk programmering!

## <a name="quantum-computing-is-fun"></a>Kvantberäkning är kul!

Utöver den verkliga påverkan som beskrivs ovan, tycker vi dessutom att kvantberäkning är roligt. Att lära sig kvantberäkning är en självbelönande upplevelse där du får den senaste kunskapen och färdigheterna som hjälper dig att skapa framtidens teknik.

## <a name="next-steps"></a>Nästa steg

* [Vad är Q#?](xref:microsoft.quantum.overview.qsharp)
* [Kom igång med Microsoft Quantum Development Kit](xref:microsoft.quantum.welcome)
