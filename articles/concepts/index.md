---
title: Historik och bakgrund för kvantberäkning
description: Läs mer om kvantberäkningens historia, få bakgrundsinformation som beskriver hur det fungerar och lär dig mer om Microsoft Quantum Development Kit.
author: QuantumWriter
ms.author: nawiebe
uid: microsoft.quantum.concepts.intro
ms.date: 12/11/2017
ms.topic: article
no-loc:
- Q#
- $$v
ms.openlocfilehash: f62317cd32068319f15c15ae1fa0775ea3fb00b2
ms.sourcegitcommit: 6bf99d93590d6aa80490e88f2fd74dbbee8e0371
ms.translationtype: HT
ms.contentlocale: sv-SE
ms.lasthandoff: 08/06/2020
ms.locfileid: "87866833"
---
# <a name="quantum-computing-history-and-background"></a>Historik och bakgrund för kvantberäkning

Ett flertal nya datortekniker har växt fram under de senaste åren och kvantberäkning är utan tvekan den teknik som kan medföra det största paradigmskiftet för utvecklarna.  Kvantdatorer presenterades på 1980-talet av [Richard Feynman](https://en.wikipedia.org/wiki/Richard_Feynman) och [Yuri Manin](https://en.wikipedia.org/wiki/Yuri_Manin).  Drivkraften bakom kvantberäkning fanns i det som ofta setts som något av det mest genanta inom fysik: En otrolig vetenskaplig utveckling som står inför en anmärkningsvärd oförmåga att utforma ens de enklaste systemen för den. Kvantmekanik utvecklades mellan 1900 och 1925 och det är fortfarande hörnstenen som kemi, kondenserad materia och teknik för allt från datorchip till LED-ljus vilar på.  Men trots dessa framgångar verkade det vara bortom mänsklig förmåga att skapa modeller med kvantmekanik.  Detta beror på att simulerade system för så lite som några dussin interagerande partiklar, kräver mer datorkraft än vad en konventionell dator kan åstadkomma under tusentals år!

Man kan förklara varför kvantmekanik är så svårt att simulera på flera olika sätt.  Kanske är det enklast att tolka kvantteori av materia som att den, på kvantnivå, finns i olika möjliga konfigurationer (så kallade *tillstånd*) samtidigt.  Till skillnad från klassisk sannolikhetsteori kan de många konfigurationer av kvanttillståndet som kan observeras, påverka varandra som vågor i en tidvattensbassäng.  Denna påverkan förhindrar användningen av statistisk sampling när kvanttillståndskonfigurationer ska hämtas.  Vi måste i stället spåra *varje möjlig* konfiguration som ett kvantsystem kan finnas i om vi vill förstå kvantutvecklingen.  

Tänk dig ett system med elektroner där elektronerna kan finnas på någon av $40$ positioner.  Elektronerna kan därför finnas i någon av $2^{40}$ konfigurationer (eftersom det på varje position antingen finns eller inte finns en elektron). Om vi vill lagra kvanttillståndet för elektronerna i ett konventionellt datorminne krävs mer än $130$ GB minne!  Det är mycket, men det ligger inom räckhåll för vissa datorer.  Om vi har tillåtit att partiklarna är i någon av de $41$ positionerna, finns det två gånger så många konfigurationer i $2^{41}$, vilket i sin tur kräver mer än $260$ GB minne för att lagra kvanttillståndet. Det går inte att öka antalet positioner hur mycket som helst om vi vill lagra tillståndet på konventionellt sätt, eftersom vi snabbt överskrider minneskapaciteten hos världens mest kraftfulla datorer.  Vid några hundra elektroner överskrider det minne som krävs för att lagra systemet antalet partiklar i universum. Det finns därför ingen chans att våra konventionella datorer någonsin ska kunna simulera denna kvantdynamik. Och ändå kan det i naturen utvecklas sådana system enligt kvantmekaniska lagar, fullständigt omedvetet om att vi inte kan simulera denna utveckling med konventionell datorkraft.

Den här observationen ledde till att de som tidigt upptäckte kvantberäkning ställde sig en enkel men kraftfull fråga: Kan vi förvandla denna svårighet till en möjlighet?  Mer specifikt, om kvantdynamik är så svårt att simulera, vad skulle hända om vi kunde bygga maskinvara som hade kvanteffekter som grundläggande användning?  Kan vi simulera system med interagerande partiklar med hjälp av ett system som följer exakt samma lagar som styr dem i naturen? Kan vi undersöka uppgifter som helt saknas i naturen, men som ändå följer eller drar nytta av kvantmekaniska lagar?  Dessa frågor ledde till kvantberäkningens födelse.

Grunden i kvantberäkning är att lagra information i kvanttillstånd för materia och att använda kvantgrindar till att beräkna informationen, genom att utnyttja och lära sig att ”programmera” kvantinterferens.  Ett tidigt exempel på programmering av interferens för att lösa något som ansågs vara för svårt för konventionella datorer gjordes av [Peter Shor](https://en.wikipedia.org/wiki/Peter_Shor) 1994 för ett problem som vi kallar faktorisering.  Genom att lösa faktoriseringsproblemet fick vi möjlighet att dela upp många av våra offentliga nyckelkryptosystem, vilket ligger till grund för säkerheten inom e-handel i dag, t.ex. RSA och ECC (Elliptic Curve Cryptography).  Sedan dess har snabba och effektiva kvantdatoralgoritmer utvecklats för många av våra klassiska uppgifter: Att simulera fysiska system inom kemi, fysik och materialvetenskap, att söka i en osorterad databas, att lösa system med linjära ekvationer och maskininlärning.

Att utforma ett kvantprogram som utnyttjar interferens kan låta som en avskräckande utmaning. Även om det är så, har många tekniker och verktyg, inklusive vårt Microsoft Quantum Development Kit, lanserats för att göra kvantprogrammering och algoritmutveckling mer tillgänglig. Det finns en par grundläggande strategier som kan användas till att manipulera kvantinterferens på ett sätt som är användbart vid beräkningar, samtidigt som man inte vill att lösningen ska försvinna i en härva av kvantmöjligheter. Kvantprogrammering skiljer sig tydligt från klassisk programmering i och med att det krävs helt olika verktyg för att förstå och uttrycka kvantalgoritmer. Utan dessa verktyg är det mycket svårt för kvantutvecklarna att klara av kvantprogrammeringen och utveckla kvantalgoritmer.

Vi presenterar Microsoft Quantum Development Kit som förser en växande community med verktyg som gör det lättare att ansluta sig till kvantrevolutionen med sina uppgifter, problem och lösningar. Vårt avancerade programmeringsspråk Q# har utformats för att hantera utmaningarna med kvantinformationsbehandling. Det är integrerat i en programstack som gör det möjligt att kompilera en kvantalgoritm till en kvantdators primitiva åtgärder.  Innan du närmar dig programmeringsspråket, är det en god idé att läsa igenom de grundläggande principer som kvantberäkning baseras på. Vi kommer använda oss av de grundläggande reglerna för kvantberäkning och inte fördjupa oss i grunderna inom kvantmekanik. Dessutom antar vi att du har grundläggande kunskaper om linjär algebra (vektorer, matriser osv.). Om du vill fördjupa dig i kvantberäkningens historik och principer hänvisar vi till [referensavsnittet](xref:microsoft.quantum.more-information) som innehåller mer information.
